134

orationis non fucata simplicitas et naturalis
quaedam elegantia atque pulcritudo. Sunt car-
mina, quae originem suam luculenter prodant eo, quod
et intra simplicem consistunt nominum enumerationem,
neque hexametri heroici terminos excedunt, velut Epigr.
CCXVI. “

Κρής”Αλκων Διδυμεῖ Φοίβῳ στέφος Ἴσθμι’ ἑλῶν πύξ.
Epigr. CLXXXI. ¹

Σᾶμα τόδε Σπίνθηρι πατήρ ἐπέθηκε θανόντι.
Quibus valde similia sunt Epigr. CCX.

Πατρὶς μὲν Κόρκυρα, Φίλων δ’ ὄνομ’, εἰμὶ δὲ Γλαύκου

Ticis, καὶ νικῶ πύξ δύ’ Ὀλυμπιάδας.

Epigr. CCXVIII.

Γράψε Πολύγνωτος, Θάσιος γένος, ,Ἀγλαοφῶντος

Υἱὸς, περθομέναν Ἰλίου ἀκρόπολιν.

Adde CCXI. CCXII. Quae Epigrammata tantum abest
ut pro minus limatis aestimanda atque posthabenda sint
iis, quae majore cultu nitescunt, ut vel praeferenda illis
videantur. Nam quum quae dicenda erant in Epigram-
mate, quod ad memoriam scribebatur, non ad delecta-
tionem et gloriationem inanem, brevissime essent dicenda,
vel externa loci necessitate exigente, non vulgari arte
opus erat, ne vel luxuriaret ingenium poetae vel omitte-
ret ea quae dici debebant. Quo nomine plane admira-
bilis est ars poetae in his Epigrammatis conspicua, qui
raro verbum posuerit quod tuto demere liceat, rarius
quod merito additum velis. Quo autem factum quod-
que majus est atque illustrius, eo brevior est poeta et
simplicior: ita in illis Epigrammatis, quae tumulis Grae-
corum in bellis Persicis occisorum inscripta sunt, raro
ultra distichon processit, quo virtutem ipsorum memoriae
proderet: nam εἰωθεσαν ἐν τοῖς τάφοις τῶν ἀποθανόντων

